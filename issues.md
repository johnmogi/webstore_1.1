
- ישנן שגיאות שונות בקונסול (צד הלקוח).

- ב-TypeScript עדיף לא להשתמש עם משתנה מסוג any אלא יש להגדיר טיפוס אמיתי.

- ישנם משתנים שאינם בשימוש (מופיעים באפור). נכון היה להיפטר מהם.

- קיימים imports שאינם בשימוש. ניתן היה להיפטר מהם.

- ישנו חוסר אסתטיקה בקוד עצמו מבחינת מרווחים, Enter-ים, Tab-ים, סוגריים וכו'. חשוב לשמור על אסתיטקה כזו בקוד, קיים קיצור מקלדת המבצע Indentations.

- אין להשאיר קוד הנמצא בהערות. יש למחוק אותו אם הוא לא בשימוש.

- כתובות ה-Routes בצד השרת לא בנוים לפי המוסכמה של REST אלא מכילים מחרוזות בעלי פורמט אחר.

- חסרה ולידציה בצד השרת.

- בחלק מהמקרים, אם לוחצים על לחצן וישנן שגיאות ולידציה - לא מוצגת שום הודעת שגיאה ולא קורה דבר. חשוב להציג הודעות שגיאה גם בלחיצה על לחצנים אם קיימות שגיאות ולידציה.

- רואים את הסיסמה כאשר מקלידים אותה ב-Login.

- חסר כל הנושא של תמונות. לא רואים תמונות במוצרים, לא ניתן לעדכן או להוסיף תמונה למוצרים.

- הוספת מוצר שכבר קיים בעגלה מוסיפה אותו כמוצר חדש במקום רק להעלות את הכמות שלו.

- החיפוש הינו Case Sensitive כאשר הוא לא אמור להיות Case Sensitive.

- החיפוש מצליח לאתר מוצר רק אם הוא שווה בצורה מדויקת למחרוזת החיפוש. נכון היה לאפשר למצוא מוצרים שמכילים את מחרוזת החיפוש ולא שווים לה בדיוק.- בביצוע עדכון מוצר, נכון היה להציג את כל השדות הקודמים של המוצר כך שהאדמין לא יצטרך להכניס הכל שוב מההתחלה.

- לא ניתן להוסיף מוצר חדש. לפחות אני לא הצלחתי. לא קורה דבר פרט לקריסות כאשר מנסים להוסיף מוצר חדש.

- ניתן לבצע Checkout ללא כל מוצרים בעגלה. נכון היה למנוע זאת.

- בביצוע Checkout, כדאי היה להציג כברירת מחדל את העיר והרחוב שהמשתמש הכניס בזמן ההרשמה כך שלא יצטרך להכניסם שוב. מקסימום המשתמש יכול לשנות אותם, אחרת אין באמת משמעות לפרטים הללו בעת ההרשמה. 

- כדאי היה להציג את הזמן הנוכחי כברירת מחדל עבור זמן המשלוח הרצוי.

- רשימת הערים צריכה להגיע ממסד הנתונים ולא להיות מוגדרת כ-Hard-Coded בצד הלקוח. כמו כן היא משוכפלת במספר רכיבים.

- ישנו קובץ קונפיגורציה, אך הגדרות מסד הנתונים הקיימות ב-DAL לא מגיעות ממנו אלא כתובות Hard-Coded בקוד.

- יש המון באגים עם עדכון ה-UI. מוצר שמוסיפים לעגלה לא מוצג בעגלה, לפעמים גם לא כאשר לוחצים על הלחצן המוזר עם החצים עליו שאני מניח שהתפקיד שלו זה לרפרש את ה-UI, כאשר ברור שהמשתמש לא אמור ללחוץ על שום דבר בכדי לרפרש UI. אנחנו ב-2020, לא ב-1990. לפעמים לחיצה על לחצן כלשהו כמו לחצן הריפרוש הזה, או לחצן ה-X לצורך מחיקת מוצר גורמת לביצוע Logout אוטומטי ללא שום הגיון, כאשר האדמין מעדכן מוצר - לא רואים את העדכון מיידית אלא רק אחרי ריפרוש של הדף ועוד ועוד.

- לא הצלחתי כלל להשלים הזמנה. מתקבלת קריסת קונסול במקום השלמת ההזמנה בלחצן הסופי של ביצוע ההזמנה, למרות שכל הערכים שהכנסתי היו נכונים.

- כל נושא ה-Resume Shopping לא מתבצע כמו שצריך. ראשית, יש שני לחצנים כאלו על הדף. למה אחד לא מספיק? שנית, כאשר המשתמש מבצע כרגע קנייה, למה הוא צריך לראות את הלחצן של Resume Shopping, הרי הוא כרגע קונה, לא? שלישית - הפעילות הזו לא עובדת כלל. הרעיון היה שאם המשתמש בחר מוצרים אך לא השלים את הקנייה וביצע Logout, כאשר הוא יבצע שוב Login - הוא יחזור וימשיך את הקנייה מאותו המקום כולל יראה את כל המוצרים הקודמים בסל. זה לא קורה. אני מניח שהיה לך רעיון אחר לגבי מה זה אומר Resume Shopping...


פרויקט טוב מבחינת יישום RESTful Service הכולל חשיפת מידע ממסד נתונים, מכיל גישה ל-MySQL, מכיל אתר SPA באנגולר, מכיל עיצוב יפה ע"י Angular Material, מבצע את רוב האפיון הדרוש. חשוב לטפל בכל באג שמוצאים במהלך הפיתוח.

